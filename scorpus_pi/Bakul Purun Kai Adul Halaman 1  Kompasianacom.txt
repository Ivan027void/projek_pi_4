
bakul purun kai adul

 
kai adul  tukang cari palilak di tangah sawah  limbah subuh sudah am bukah  parahu bocor kada tetambal  penanjak paring jabuk sebalah 
     
kai adul panuhanya di kampung subalah  mulai bahari rajin ibadah  sembahyang subuh pasti di tangah  kada tahu hujan atawa bakah 
menyorangan gubuk di pahumaan  seharian menunggui banyu lawang  bila banjir melabang terpal  bekunyung melarut banyu habang 
sayur palilak meular ular  dijarang lawan anakan sapat  uyah lawan asam campuran masak  habis nasi sepiring hibak 
kai adul  rancak menangis  umur panjang kaya gerimis  hilang datang kada betampis  kadada orang handak melapis 
           
bakul purun sidin kada suah kosong  isinya macam macam makanan  bila tetamu kekanakan  pasti perajakian  dapat hadiah lawan pasti kanyang 
bakul purun membawa berkah  siang kosong sore baisi  mahurup palilak jadi makanan kada gasan sidin sorangan 
kai adul lambang tradisi orang bahari  hidup sederhana kada banyak pintaan  kada pernah mengeluh lawan tetangga  apalagi behutang hutang  sidin rajin usaha  biar palilak kada larang dijual  kai adul kada pernah behual  ditawar berapa haja kada pernah memalar  bariakan bila ada nang minta 
